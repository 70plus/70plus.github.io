<?xml version="1.0" encoding="utf-8"?>
<feed xmlns="http://www.w3.org/2005/Atom" xmlns:media="http://search.yahoo.com/mrss/">
    <title>70plus - and still a lot to do</title>
    <link href="https://70plus.github.io/feed.xml" rel="self" />
    <link href="https://70plus.github.io" />
    <updated>2023-02-09T08:58:17+01:00</updated>
    <author>
        <name>Pasquale</name>
    </author>
    <id>https://70plus.github.io</id>

    <entry>
        <title>Excel: calendario su una sola pagina</title>
        <author>
            <name>Pasquale</name>
        </author>
        <link href="https://70plus.github.io/excel-calendario-su-una-sola-pagina.html"/>
        <id>https://70plus.github.io/excel-calendario-su-una-sola-pagina.html</id>
        <media:content url="https://70plus.github.io/media/posts/23/calendar-1990453_1920.jpg" medium="image" />
            <category term="Numeri"/>
            <category term="Cose informatiche"/>

        <updated>2023-02-09T08:58:17+01:00</updated>
            <summary>
                <![CDATA[
                        <img src="https://70plus.github.io/media/posts/23/calendar-1990453_1920.jpg" alt="Calndario in una pagina per il 2023" />
                    Grazie a un articolo su Bigthink.com ho scoperto una forma compatta di calendario, con tutti e dodici i mesi in un unico riquadro. Il funzionamento è abbastanza semplice: se voglio sapere che giorno della settimana è il 23 novembre, traccio una&hellip;
                ]]>
            </summary>
        <content type="html">
            <![CDATA[
                    <p><img src="https://70plus.github.io/media/posts/23/calendar-1990453_1920.jpg" class="type:primaryImage" alt="Calndario in una pagina per il 2023" /></p>
                <p>Grazie a un articolo su <a href="https://bigthink.com/starts-with-a-bang/one-page-calendar/" target="_blank" rel="nofollow noopener noreferrer">Bigthink.com </a>ho scoperto una forma compatta di calendario, con tutti e dodici i mesi in un unico riquadro.</p>
<figure class="align-center"><img loading="lazy"  src="https://bigthink.com/wp-content/uploads/2023/01/find-Am-Thanks.jpg" data-is-external-image="true"></figure>
<p> Il funzionamento è abbastanza semplice: se voglio sapere che giorno della settimana è il <strong>23 novembre</strong>, traccio una linea verticale nella colonna che contiene <strong>Novembre</strong>, una linea orizzontale nella riga che contiene il <strong>23</strong> e al punto di incrocio trovo <strong>Thu</strong>, cioè <strong>giovedì</strong>.</p>
<p>Può sembrare macchinoso, ma dopo un po' di allenamento diventa un modo veloce e compatto per portarsi dietro il calendario di un anno. Peccato che vada adattato di anno in anno. <br>Neanche troppo complicato, peraltro: al primo di gennaio va solo cambiata la disposizione dei mesi nel riquadro in alto. Se si tiene conto che la durata dei mesi è costante, a parte quella di febbraio che vale 28 o 29 giorni, in tutto si potranno avere 14 disposizioni diverse per i dodici mesi: 7 per gli anni non bisesistili, con gennaio che parte di lunedì, oppure di martedì, e così via fino a domenica; e 7 per i bisestili.</p>
<p>A questo punto ci si può chiedere quanto sia complicato automatizzare la composizione del calendario per un generico anno, utilizzando un foglio di calcolo. Non molto, vediamo un modo per farlo.</p>
<h4>Calendario su una sola pagina con un foglio di calcolo</h4>
<p>Partiamo dal <em>layout</em> desiderato:</p>
<figure class="post__image align-center"><img loading="lazy"  src="https://70plus.github.io/media/posts/23/calendario_01-2.jpg" alt="Layout del calendario su una sola pagina" width="768" height="305" sizes="(min-width: 1500px) calc(7.87vw + 610px), (min-width: 900px) calc(44.48vw + 68px), (min-width: 780px) calc(8vw + 604px), calc(84.35vw + 23px)" srcset="https://70plus.github.io/media/posts/23/responsive/calendario_01-2-xs.jpg 300w ,https://70plus.github.io/media/posts/23/responsive/calendario_01-2-sm.jpg 480w ,https://70plus.github.io/media/posts/23/responsive/calendario_01-2-md.jpg 768w"></figure>
<p>I due riquadri in basso (numerazione dei giorni e giorni della settimana) sono fissi. A cambiare sono l'indicazione dell'anno desiderato e la conseguente disposizione dei mesi nel riquadro in alto a destra.<br>Il primo passaggio necessario per l'automazione del calendario è creare un modo sintetico per indirizzare ciascuna cella di questo riquadro:</p>
<figure class="post__image align-center"><img loading="lazy"  src="https://70plus.github.io/media/posts/23/calendario_02-2.jpg" alt="Identificare le celle che contengono i mesi" width="833" height="329" sizes="(min-width: 1500px) calc(7.87vw + 610px), (min-width: 900px) calc(44.48vw + 68px), (min-width: 780px) calc(8vw + 604px), calc(84.35vw + 23px)" srcset="https://70plus.github.io/media/posts/23/responsive/calendario_02-2-xs.jpg 300w ,https://70plus.github.io/media/posts/23/responsive/calendario_02-2-sm.jpg 480w ,https://70plus.github.io/media/posts/23/responsive/calendario_02-2-md.jpg 768w"></figure>
<p>Notare l'aggiunta di una riga in cima e di una colonna a destra (con caratteri in grigio) che consentono di identificare con un <strong>indice</strong> ciascuna cella del riquadro dei mesi. Esempio: la cella che contiene maggio avrà l'indice 11 (1 + 10), mentre quella con marzo avrà indice 23 (3 + 20).</p>
<p>Il prossimo passo sarà quindi ricavare l'indice per ciascuno dei mesi, in base all'anno e al giorno della settimana con cui cominciano, e inserire il nome del mese nella cella corretta.</p>
<h4>Mesi e relativi indici</h4>
<p>Per generare gli indici relativi ai mesi viene in aiuto questa tabella:</p>
<figure class="post__image align-center"><img loading="lazy"  src="https://70plus.github.io/media/posts/23/calendario_03.jpg" alt="Calcolo dell'indice di ciascun mese" width="259" height="305" sizes="(min-width: 1500px) calc(7.87vw + 610px), (min-width: 900px) calc(44.48vw + 68px), (min-width: 780px) calc(8vw + 604px), calc(84.35vw + 23px)" srcset="https://70plus.github.io/media/posts/23/responsive/calendario_03-xs.jpg 300w ,https://70plus.github.io/media/posts/23/responsive/calendario_03-sm.jpg 480w ,https://70plus.github.io/media/posts/23/responsive/calendario_03-md.jpg 768w"></figure>
<p>La seconda e terza colonna sono fisse, ed elencano nome e numerazione per ciascuno dei 12 mesi dell'anno.<br>La terza colonna riporta il giorno della settimana con cui comincia ciascuno dei mesi, valore che coincide con l'indice di riga della tabella dei mesi. La formula per determinarlo è abbastanza semplice: vediamo quella per gennaio, cella <strong>T3</strong>:</p>
<blockquote>
<p>=GIORNO.SETTIMANA(DATA($B$4;S3;1);2)</p>
</blockquote>
<p>Viene cioè prima calcolata la data del primo giorno del mese, con: <em><strong>DATA($B$4;S3;1)</strong></em>, la cui sintassi è <em><strong>DATA(anno;mese;giorno)</strong></em>, poi si determina il relativo giorno della settimana, tra 1 e 7, con: <em><strong>GIORNO.SETTIMANA(data;2)</strong></em>. Il parametro <em><strong>2</strong></em> serve a scegliere il particolare schema che attribuisce i valori d 1 a 7 alla sequenza lunedì, ..., domenica.</p>
<p>Generare l'indice di colonna è un processo un po' più creativo: questo indice vale infatti 10, 20 o 30 a seconda di quanti mesi sono stati già trovati con il medesimo indice di riga. Si fa (cella <strong>U3</strong>) con la formula:</p>
<blockquote>
<p>=CONTA.SE(T$2:$T3;T3)</p>
</blockquote>
<p>Vale a dire contando quanti valori uguali a quello della cella <em><strong>T3</strong></em> sono stati già inseriti nelle celle della stessa colonna: se ne è stato già inserito uno, ad esempio, il valore restituito sarà 2.</p>
<p>A questo punto, cella <em><strong>Q3</strong></em>, c'è il calcolo finale dell'indice:</p>
<blockquote>
<p>=10*U3+T3</p>
</blockquote>
<p>Il valore è stato inserito nella colonna <em><strong>Q</strong></em>, per poter formare la corrispondenza tra indice e nome del mese nelle prime due colonne della tabella (<em><strong>Q2:R14</strong></em>).</p>
<h4>Finalmente la disposizione dei mesi</h4>
<p>Una semplice formula di ricerca verticale consente di inserire correttamente i mesi nel relativo riquadro. Nella cella <em><strong>H4</strong></em>, ad esempio, si inserisce la formula:</p>
<blockquote>
<p>=SE.ERRORE(CERCA.VERT(H$2+$P4;$Q$2:$R$14;2;0);"")</p>
</blockquote>
<p>La funzione <em><strong>SE.ERRORE()</strong></em> serve a lasciare la cella vuota se il relativo indice non compare nella tabella, mentre <em><strong>CERCA.VERT()</strong></em> cerca la corrispondenza tra l'indice e il nome del mese.</p>
<h4>E come sarà in 2024?</h4>
<p>Basta inserire <em><strong>2024</strong></em> nel gruppo di celle in alto a sinstra ed ecco il 2024:</p>
<figure class="post__image align-center"><img loading="lazy"  src="https://70plus.github.io/media/posts/23/calendario_04.jpg" alt="Calendario in una sola pagina: il 2024" width="768" height="305" sizes="(min-width: 1500px) calc(7.87vw + 610px), (min-width: 900px) calc(44.48vw + 68px), (min-width: 780px) calc(8vw + 604px), calc(84.35vw + 23px)" srcset="https://70plus.github.io/media/posts/23/responsive/calendario_04-xs.jpg 300w ,https://70plus.github.io/media/posts/23/responsive/calendario_04-sm.jpg 480w ,https://70plus.github.io/media/posts/23/responsive/calendario_04-md.jpg 768w"></figure>
<p class="align-left">Due buone notizie: ci sarà un solo venerdì 17 (in maggio, mentre il 2023 invece ce ne offre 3, in febbraio, marzo e novembre), e Natale capiterà di mercoledì, cosa che dovrebbe favorire interessanti ponti.</p>
<p>Chi fosse interessato al file può <a href="https://70plus.github.io/Calendario_in_un_foglio.zip" target="_blank" rel="noopener noreferrer">scaricarlo da qui</a>, per entrambi i formati LibreOffice Calc ed Excel.</p>
<p><em>La foto di apertura è di <a href="https://pixabay.com/it/users/webandi-1460261/?utm_source=link-attribution&amp;utm_medium=referral&amp;utm_campaign=image&amp;utm_content=1990453">Andreas Lischka</a> da <a href="https://pixabay.com/it//?utm_source=link-attribution&amp;utm_medium=referral&amp;utm_campaign=image&amp;utm_content=1990453">Pixabay</a>.</em></p>
            ]]>
        </content>
    </entry>
    <entry>
        <title>Pasta e fagioli</title>
        <author>
            <name>Pasquale</name>
        </author>
        <link href="https://70plus.github.io/pasta-e-fagioli.html"/>
        <id>https://70plus.github.io/pasta-e-fagioli.html</id>
            <category term="cucina"/>

        <updated>2023-02-01T08:59:20+01:00</updated>
            <summary>
                <![CDATA[
                    Già 2000 anni fa i Romani gustavano una minestra di fagioli, a volte arricchita con le sagne, pasta ottenuta da un impasto di acqua e farina (la pasta secca era di là da venire). Era un piatto popolare, di origine&hellip;
                ]]>
            </summary>
        <content type="html">
            <![CDATA[
                <p>Già 2000 anni fa i Romani gustavano una minestra di fagioli, a volte arricchita con le <strong><em>sagne</em></strong>, pasta ottenuta da un impasto di acqua e farina (la pasta secca era di là da venire). Era un piatto popolare, di origine ciociara, molto gradito a <strong>Cicerone</strong>.<br>Oggi la pasta e fagioli è un piatto presente nelle cucine tradizionali di diverse regioni, prevalentemente con i <strong>fagioli cannellini</strong>, che hanno soppiantato il fagiolo dell'epoca romana, e che danno particolare cremosità al piatto.</p>
<h4>I fagioli</h4>
<p>La mia versione si rifà alla tradizione napoletana. Ho però eliminato cotiche e grassi in generale, arricchendo il sapore solo con <strong>sedano e pomodorini</strong>. Oltre ai fagioli cannellini (sicuramente i più indicati), mi piace gustare anche i <strong>fagioli rossi</strong> o i <strong>borlotti</strong>.</p>
<h4>La pasta</h4>
<p>Per la pasta mi attengo al classico della <strong>pasta mista</strong> della tradizione napoletana. Ne produce di ottima il <a href="https://www.pasta-garofalo.com/it/prodotto/n-82-pasta-mista/" target="_blank" rel="nofollow noopener noreferrer">pastificio Garofalo</a>.<br>Parto da questa, ma arricchisco con rimasugli di altri tipi di pasta (spaghetti, fusilli), badando solo al tempo di cottura suggerito, che non si discosti dai 9-10 minuti della pasta mista di Garofalo, e sminuzzandola opportunamente.<br>Non esagerare comunque con la quantità, 80-85 grammi a persona vanno bene, anche per un appetito robusto.</p>
<h4>Altri suggerimenti</h4>
<p>Non salare la cottura dei fagioli, perché già la conservazione in scatola aggiunge sale. <br>Se si ha poco tempo per preparare il pranzo, si possono anticipare al mattino tutti i passaggi della preparazione, fino alla cottura della pasta esclusa.</p>
<h4>Difficoltà</h4>
<p>Pasta e fagioli è un piatto ragionevolmente semplice da preparare e si sporca una sola pentola.<br>La preparazione mi prende 33 - 38 minuti:</p>
<ul>
<li>20 - 25 minuti per terminare la cottura dei fagioli</li>
<li>10 - 12 minuti per cuocere la pasta</li>
<li>2-4 minuti in pentola a fuoco spento, prima di impiattare</li>
</ul>
<h4>Ingredienti (per una persona adulta e di buon appetito)</h4>
<p>80 gr di pasta, preferibilmente mista<br>1 confezione di fagioli lessati in scatola da 125 gr (sgocciolati)<br>4 pomodorini, tipo ciliegino o datterino (opzionale)<br>un pezzo di sedano<br>sale<br>2 cucchiai (moderati) di olio EVO</p>
<h4>Procedimento</h4>
<p>Versare l'olio nella pentola e avviare a fuoco medio-alto. Aggiungere il sedano, lavato  e tagliato a pezzetti per il lungo, e i pomodorini tagliati in 4 spicchi.<br>Schiacciare leggermente i pomodorini con la forchetta, per far fuoriuscire il sugo.</p>
<p>Dopo un paio di minuti versare i fagioli, aggiungere un bicchiere d'acqua e regolare il fuoco in modo che ci sia appena il bollore.<br>Trascorsi 15 -20 minuti, schiacciare buona parte dei fagioli con la forchetta, aggiungere un po' d'acqua (1/4 di bicchiere) e girare per qualche minuto.</p>
<p>Siamo arrivati alla pasta, da aggiungere eventualmente con un po' d'acqua, facendo in modo che la pasta sia appena sommersa. Un pizzico di sale e regolare il fuoco in modo che ci sia giusto un accenno di bollore.<br>Girare ogni tanto, in modo da evitare che la pasta si attacchi al fondo della pentola e, se tende ad asciugarsi troppo, aggiungere pochissima acqua per volta. Il risultato finale non deve essere assolutamente brodoso, ma risultare cremoso una volta spento e riposato per qualche minuto.</p>
<p>Trascorso il tempo di cottura della pasta, spegnere e girare ancora un paio di volte per assicurarsi che niente rimanga attaccato al fondo. Lasciar riposare per qualche minuto e poi impiattare.</p>
<h4>Giudizio</h4>
<p>Molto buono!</p>
<hr>
<p class="align-center">Questa ricetta fa parte della serie <a href="https://70plus.github.io/la-cucina-vista-da-me.html">La cucina vista da me</a>.</p>
            ]]>
        </content>
    </entry>
    <entry>
        <title>Linguine al sugo di rana pescatrice</title>
        <author>
            <name>Pasquale</name>
        </author>
        <link href="https://70plus.github.io/linguine-al-sugo-di-rana-pescatrice.html"/>
        <id>https://70plus.github.io/linguine-al-sugo-di-rana-pescatrice.html</id>
            <category term="cucina"/>

        <updated>2023-02-01T08:58:42+01:00</updated>
            <summary>
                <![CDATA[
                    Luna, la mia nipotina cinquenne, ha un rapporto già ben delineato con il cibo. Ama la pasta condita con sugo, con pesto ligure o, meglio, con una combinazione di sugo e pesto. Preferisce evitare le verdure ma gradisce molto la&hellip;
                ]]>
            </summary>
        <content type="html">
            <![CDATA[
                <p>Luna, la mia nipotina cinquenne, ha un rapporto già ben delineato con il cibo.<br>Ama la pasta condita con sugo, con pesto ligure o, meglio, con una combinazione di sugo e pesto. Preferisce evitare le verdure ma gradisce molto la carne. Il suo iniziale entusiasmo per il pesce si è invece ridotto notevolmente già da un po'.<br>Come riuscire a farglielo mangiare? Per adesso funziona ricorrere a cotolette di filetto di pesce, come ad esempio sogliola oppure rombo chiodato. Ma gradisce anche della pasta condita con un sugo di pesce preparato con una ricetta semplice e veloce.</p>
<h4>La rana pescatrice e gli altri</h4>
<p>La rana pescatrice è il pesce che dà il miglior sapore a questo sugo. Con un costo un po' più basso sono comunque valide alternative il gattuccio, la gallinella, il branzino.<br>Questi ultimi due, la gallinella e il branzino, son da spinare con molta accuratezza.</p>
<h4>Difficoltà</h4>
<p>Per preparare il sugo servono 20-25 minuti, mentre lessare la pasta richiede dai 10 ai 15 minuti. Poiché non so fare due cose insieme, l'intera preparazione mi prende in genere una mezz'oretta o poco più.<br>La preparazione è molto semplice e porta a sporcare un tegame (per preparare il sugo) e una pentola (per lessare la pasta).</p>
<h4>Ingredienti (per una persona adulta e di buon appetito)</h4>
<p>80 gr di rana pescatrice<br>90 gr di pasta lunga (linguine, spaghetti, vermicelli) ma, se Luna lo chiede, vanno bene anche fusilli o penne rigate<br>90 gr di passata di pomodoro<br>2 cucchiai di olio EVO<br>1 spicchio d'aglio<br>sale<br>un pizzico di peperoncino (opzionale)</p>
<p>Una possibile variante è sostituire la passata di pomodoro con una dozzina di pomodorini ciliegino o datterino. Se il piatto è destinato anche a bimbi piccoli, la passata è preferibile per l'assenza di <em>cose strane</em> (i residui di buccia dei pomodorini).</p>
<h4>Procedimento</h4>
<p>In un tegame versare due cucchiai di olio EVO e uno spicchio d'aglio. In genere taglio lo spicchio in due per il lato lungo, per poter eliminare il germoglio all'interno.<br>Quando l'aglio è imbiondito, aggiungere la passata di pomodoro, un pizzico di sale fino, poi coprire e cuocere per 5 minuti a fuoco basso.<br>Ora aggiungere il pesce, sciacquato e tagliato a bocconcini, e un fondo di bicchiere d'acqua, lasciando cuocere per 7-8 minuti con bollore appena accennato.</p>
<p>Scoprire la padella e sminuzzare i bocconcini in pezzettini piccoli. Questo passaggio serviva inizialmente per evitare che Luna si bloccasse per la presenza visibile dei pezzi di pesce, ma poi si è visto che il sugo viene effettivamente meglio così.<br>Lasciar asciugare per 7-8 minuti e il sugo è fatto!</p>
<p>Da parte, calare nell'acqua bollente la pasta, aggiungere un po' di sale e lasciarla lessare per il tempo necessario. A fine cottura, scolare la pasta e versarla nella padella del sugo.<br>Amalgamare, aggiungere se si desidera un pizzico di peperoncino e impiattare.</p>
<h4>Giudizio</h4>
<p>Decisamente buono.</p>
<hr>
<p class="align-center">Questa ricetta fa parte della serie <a href="https://70plus.github.io/la-cucina-vista-da-me.html">La cucina vista da me</a>.</p>
            ]]>
        </content>
    </entry>
    <entry>
        <title>Primel: come Wordle, ma con i numeri primi</title>
        <author>
            <name>Pasquale</name>
        </author>
        <link href="https://70plus.github.io/primel-come-wordle-ma-con-i-numeri-primi.html"/>
        <id>https://70plus.github.io/primel-come-wordle-ma-con-i-numeri-primi.html</id>
        <media:content url="https://70plus.github.io/media/posts/19/primel_6gen23.png" medium="image" />

        <updated>2023-01-27T17:12:26+01:00</updated>
            <summary>
                <![CDATA[
                        <img src="https://70plus.github.io/media/posts/19/primel_6gen23.png" alt="" />
                    Ho cominciato il 2023 giocando con Primel, un gioco online molto simile a Wordle, dove però si deve indovinare non una parola del dizionario inglese ma un numero primo di 5 cifre. Come funziona? e quali strategie di gioco si&hellip;
                ]]>
            </summary>
        <content type="html">
            <![CDATA[
                    <p><img src="https://70plus.github.io/media/posts/19/primel_6gen23.png" class="type:primaryImage" alt="" /></p>
                <p>Ho cominciato il 2023 giocando con <a href="https://converged.yt/primel/" target="_blank" rel="nofollow noopener noreferrer">Primel</a>, un gioco online molto simile a <a href="https://www.nytimes.com/games/wordle/index.html" target="_blank" rel="nofollow noopener noreferrer">Wordle</a>, dove però si deve indovinare non una parola del dizionario inglese ma un numero primo di 5 cifre.<br>Come funziona? e quali strategie di gioco si possono immaginare?</p>
<h4>Le regole</h4>
<p>Si hanno a disposizione sei tentativi per indovinare un numero primo di 5 cifre. Le cifre di ogni tentativo vengono colorate di <strong>verde</strong> (la cifra c'è, in questa posizione), oppure di <strong>giallo</strong> (la cifra c'è, ma non in questa posizione), di <strong>grigio</strong> (cifra assente).<br>Ogni giorno viene proposto un primo diverso, quindi si può giocare al massimo una volta al giorno (come con  Wordle).<br>Aspetto positivo: se si propone un numero non primo, il tentativo (evidentemente errato) non viene conteggiato come errore, è quindi relativamente facile <em>azzeccare</em> la risposta corretta nei sei tentativi a disposizione.</p>
<h4>La strategia iniziale</h4>
<p>Il primo passo è cercare di indovinare le 5 cifre del numero. Da notare che possono esserci cifre ripetute.<br>In partenza mi affido a una semplice strategia, che mi mangia due tentativi: provo i due numeri primi <strong>12347</strong> e <strong>86509</strong>, che contengono tutte e dieci le cifre decimali. L'esito di queste due prime mosse può essere:</p>
<ul>
<li>il numero non ha ripetizioni, e ho quindi tutte e 5 le cifre, alcune in giallo (c'è, ma non in questa posizione), altre in verde (c'è proprio in questa posizione);</li>
<li>il numero ha una ripetizione, quindi ho le 4 cifre, di cui una sarà presente due volte;</li>
<li>il numero ha tre cifre distinte, quindi ci sarà una cifra presente tre volte, o due presenti due volte;</li>
<li>il numero ha due cifre distinte; come gestire questo caso lo vedrò quando mi capiterà (!)</li>
</ul>
<h4>Il numero non ha ripetizioni</h4>
<p>Il primo di gennaio mi è capitato proprio questo caso.</p>
<figure class="post__image"><img loading="lazy"  src="https://70plus.github.io/media/posts/19/primel_1gen23a-2.png" alt="primel del 23 gennaio: primi due tentativi" width="505" height="592" sizes="(min-width: 1500px) calc(7.87vw + 610px), (min-width: 900px) calc(44.48vw + 68px), (min-width: 780px) calc(8vw + 604px), calc(84.35vw + 23px)" srcset="https://70plus.github.io/media/posts/19/responsive/primel_1gen23a-2-xs.png 300w ,https://70plus.github.io/media/posts/19/responsive/primel_1gen23a-2-sm.png 480w ,https://70plus.github.io/media/posts/19/responsive/primel_1gen23a-2-md.png 768w"></figure>
<p>È abbastanza semplice vedere come proseguire: la penultima posizione può essere occupata solo dal 2, quindi il primo da indovinare termina per <strong>509</strong>, mentre nelle prime due posizioni vanno sistemati il 4 e lo 0, ovviamente in questo ordine.</p>
<figure class="post__image align-center"><img loading="lazy"  src="https://70plus.github.io/media/posts/19/primel_1gen23.png" alt="primel dell' 1/1/2023, la soluzione" width="505" height="592" sizes="(min-width: 1500px) calc(7.87vw + 610px), (min-width: 900px) calc(44.48vw + 68px), (min-width: 780px) calc(8vw + 604px), calc(84.35vw + 23px)" srcset="https://70plus.github.io/media/posts/19/responsive/primel_1gen23-xs.png 300w ,https://70plus.github.io/media/posts/19/responsive/primel_1gen23-sm.png 480w ,https://70plus.github.io/media/posts/19/responsive/primel_1gen23-md.png 768w"></figure>
<h4>Il numero da indovinare ha una ripetizione</h4>
<p>Il 4 gennaio mi è capitato un caso così:</p>
<figure class="post__image"><img loading="lazy"  src="https://70plus.github.io/media/posts/19/primel_4gen23a-2.png" alt="primel del 4 gennaio 2023: primi due tentativi" width="481" height="579" sizes="(min-width: 1500px) calc(7.87vw + 610px), (min-width: 900px) calc(44.48vw + 68px), (min-width: 780px) calc(8vw + 604px), calc(84.35vw + 23px)" srcset="https://70plus.github.io/media/posts/19/responsive/primel_4gen23a-2-xs.png 300w ,https://70plus.github.io/media/posts/19/responsive/primel_4gen23a-2-sm.png 480w ,https://70plus.github.io/media/posts/19/responsive/primel_4gen23a-2-md.png 768w"></figure>
<p>In questo caso conosciamo 4 delle 5 cifre, di cui una utilizzata due volte, e la posizione esatta di una sola cifra.<br>Quale cifrà potrà essere ripetuta? Il primo da cercare non sarà evidentemente divisibile per 3. Ora, la somma delle 4 cifre note è: 1 + 2 + 3 + 5 = 11 = 2 mod 3, quindi si può escludere solo l'1 (la somma delle cifre farebbe 12 = 0 mod 3). Inoltre il 5 non può occupare l'ultima posizione.</p>
<p>Tenendo fermo il 2, occorre fare delle prove:</p>
<figure class="post__image"><img loading="lazy"  src="https://70plus.github.io/media/posts/19/primel_4gen23b-2.png" alt="primel del 4 gennaio 2023: terzo tentativo" width="481" height="579" sizes="(min-width: 1500px) calc(7.87vw + 610px), (min-width: 900px) calc(44.48vw + 68px), (min-width: 780px) calc(8vw + 604px), calc(84.35vw + 23px)" srcset="https://70plus.github.io/media/posts/19/responsive/primel_4gen23b-2-xs.png 300w ,https://70plus.github.io/media/posts/19/responsive/primel_4gen23b-2-sm.png 480w ,https://70plus.github.io/media/posts/19/responsive/primel_4gen23b-2-md.png 768w"></figure>
<p>Evidentemente non è il 2 ad essere presente due volte. quindi sarà il 3 o il 5. Però ho qualche informazione in più: conosco la posizione esatta del 2, e posso escludere alcune posizioni per i numeri rimanenti. L'ultima cifra, poi, non potrà essere né 2 né 5, né 1, quindi deve essere 3.<br>Provo a vedere se la cifra presente due volte sia il 5:</p>
<figure class="post__image align-center"><img loading="lazy"  src="https://70plus.github.io/media/posts/19/primel_4gen23.png" alt="primel del 4 gennaio 2023" width="481" height="579" sizes="(min-width: 1500px) calc(7.87vw + 610px), (min-width: 900px) calc(44.48vw + 68px), (min-width: 780px) calc(8vw + 604px), calc(84.35vw + 23px)" srcset="https://70plus.github.io/media/posts/19/responsive/primel_4gen23-xs.png 300w ,https://70plus.github.io/media/posts/19/responsive/primel_4gen23-sm.png 480w ,https://70plus.github.io/media/posts/19/responsive/primel_4gen23-md.png 768w"></figure>
<p>Esatto!</p>
<h4>Ancora più difficile: due ripetizioni</h4>
<p>Oggi 23 gennaio 2023, mi è capitata questa situazione:</p>
<figure class="post__image align-center"><img loading="lazy"  src="https://70plus.github.io/media/posts/19/primel_23gen23_a.png" alt="primel del 23 gennaio 2023" width="485" height="582" sizes="(min-width: 1500px) calc(7.87vw + 610px), (min-width: 900px) calc(44.48vw + 68px), (min-width: 780px) calc(8vw + 604px), calc(84.35vw + 23px)" srcset="https://70plus.github.io/media/posts/19/responsive/primel_23gen23_a-xs.png 300w ,https://70plus.github.io/media/posts/19/responsive/primel_23gen23_a-sm.png 480w ,https://70plus.github.io/media/posts/19/responsive/primel_23gen23_a-md.png 768w"></figure>
<p>Sono presenti solo tre cifre: 5, 6 e 9, la cui somma modulo 3 fa 2. Posso quindi escludere solo che le due cifre mancanti siano due 5 (la somma delle cifre sarebbe 30).<br>Tenendo fermo il 9, provo a verificare se le cifre da aggiungere sono il 6 e il 9:</p>
<figure class="post__image"><img loading="lazy"  src="https://70plus.github.io/media/posts/19/primel_23gen23_c-2.png" alt="primel del 23 gennaio 2023: terzo tentativo" width="472" height="584" sizes="(min-width: 1500px) calc(7.87vw + 610px), (min-width: 900px) calc(44.48vw + 68px), (min-width: 780px) calc(8vw + 604px), calc(84.35vw + 23px)" srcset="https://70plus.github.io/media/posts/19/responsive/primel_23gen23_c-2-xs.png 300w ,https://70plus.github.io/media/posts/19/responsive/primel_23gen23_c-2-sm.png 480w ,https://70plus.github.io/media/posts/19/responsive/primel_23gen23_c-2-md.png 768w"></figure>
<p>Ok per il secondo 9, ma di 6 ce n'è uno solo, anche se adesso ne conosco la posizione.<br>L'ultima cifra da trovare potrebbe essere quindi un altro 9, oppure un 5. In seconda posizione non posso mettere un 5, quindi inserisco il 9. Il quarta posizione non può andare un 9, quindi metto il 5 e, infine, in terza posizione non mi rimane che sistemare un 9:</p>
<figure class="post__image align-center"><img loading="lazy"  src="https://70plus.github.io/media/posts/19/primel_23gen23_b.png" alt="primel del 23 gennaio 2023" width="472" height="584" sizes="(min-width: 1500px) calc(7.87vw + 610px), (min-width: 900px) calc(44.48vw + 68px), (min-width: 780px) calc(8vw + 604px), calc(84.35vw + 23px)" srcset="https://70plus.github.io/media/posts/19/responsive/primel_23gen23_b-xs.png 300w ,https://70plus.github.io/media/posts/19/responsive/primel_23gen23_b-sm.png 480w ,https://70plus.github.io/media/posts/19/responsive/primel_23gen23_b-md.png 768w"></figure>
<h4>Non è poi così difficile, si direbbe</h4>
<p>Nel gioco non vengono conteggiati i tentativi errati per aver inserito un numero non primo. È un aiuto notevole, grazie anche a questo finora me la sono sempre cavata con 4 tentativi, qualche volta con 3.</p>
<p>Vedremo nel seguito.</p>
<p> </p>
            ]]>
        </content>
    </entry>
    <entry>
        <title>Prolog e la programmazione logica</title>
        <author>
            <name>Pasquale</name>
        </author>
        <link href="https://70plus.github.io/prolog-e-la-programmazione-logica.html"/>
        <id>https://70plus.github.io/prolog-e-la-programmazione-logica.html</id>
        <media:content url="https://70plus.github.io/media/posts/18/alien-g2dd5ccc42_1920.png" medium="image" />
            <category term="Ricordi"/>
            <category term="Cose informatiche"/>

        <updated>2023-01-16T22:11:36+01:00</updated>
            <summary>
                <![CDATA[
                        <img src="https://70plus.github.io/media/posts/18/alien-g2dd5ccc42_1920.png" alt="" />
                    Il mio primo incontro con il Prolog e la programmazione logica risale ai primi anni '90 del secolo scorso, quando trovai un compilatore per il linguaggio Prolog installato sul pc assegnato a un tesista che avevo seguito in qualità di&hellip;
                ]]>
            </summary>
        <content type="html">
            <![CDATA[
                    <p><img src="https://70plus.github.io/media/posts/18/alien-g2dd5ccc42_1920.png" class="type:primaryImage" alt="" /></p>
                <p>Il mio primo incontro con il <a href="https://it.wikipedia.org/wiki/Prolog" target="_blank" rel="nofollow noopener noreferrer">Prolog</a> e la <strong>programmazione logica</strong> risale ai primi anni '90 del secolo scorso, quando trovai un <strong>compilatore per il linguaggio Prolog</strong> installato sul pc assegnato a un tesista che avevo seguito in qualità di relatore esterno.<br>In quegli anni mi capitò diverse volte di essere relatore esterno di tesi di laurea presso l'Ateneo di Pisa. Il laureando di turno svolgeva il suo lavoro di ricerca presso i laboratori Olivetti di Ivrea, affidato a un interno (io, in questi casi), lavorando su un pc messo a disposizione dalla Olivetti stessa.<br>Si trattava in genere di pc utilizzati per test, che venivano appunto distratti per alcuni mesi. Una volta discussa la tesi, il laureando (ormai laureato) liberava il pc, rimuovendo file e programmi che aveva caricato sul pc.</p>
<h4>Il Prolog, per fare cosa</h4>
<p>Quel compilatore Prolog rimase invece installato e, complice l'avvicinarsi delle ferie con il conseguente calo del carico di lavoro, nelle settimane successive spesi diverse ore a giocare con la programmazione logica.<br>Del codice che mi divertii a mettere insieme, ricordo due programmi: un inventario dei libri che avevo in casa e un gestore di pianificazione operativa con i <a href="https://it.wikipedia.org/wiki/Diagramma_di_Gantt" target="_blank" rel="nofollow noopener noreferrer">diagrammi di Gantt</a>.</p>
<p>A quell'epoca sui pc girava <strong>Windows 3.1</strong>, mentre <strong>Excel</strong> era una chicca per pochi fortunati. Quindi sviluppare un programma che mi consentiva, interattivamente, di elencare i libri scritti da Tizio, o editi da Caio, o che nel titolo avessero un particolare termine, non era una cosa da poco.</p>
<p>Il programma di pianificazione operativa, invece, mi accompagnò sul lavoro per qualche mese, ma non si rivelò di particolare utilità, e così dopo un po' la programmazione logica finì in cantina (dove dev'esserci ancora qualche listato, che prima o poi riporterò alla luce).</p>
<h4>Il Prolog oggi</h4>
<p>A distanza di tanti anni ho ritrovato il Prolog tra gli ambienti di sviluppo offerti dalla piattaforma <a href="https://www.tutorialspoint.com/execute_prolog_online.php" target="_blank" rel="nofollow noopener noreferrer">Tutorialspoint</a>. <em>Googlando</em> un po', ho scoperto che è tuttora utilizzato nell'ambito per cui era nato, l'intelligenza artificiale.<br>Ho provato quindi a rispolverare i ricordi, anche se riprendere è quasi come tornare ai primi passi incerti.</p>
<h4>Le basi del Prolog</h4>
<p>Il Prolog <strong>non è</strong> un linguaggio <strong>imperativo</strong>, né <strong>funzionale</strong> , né <strong>a oggetti</strong>.<br>Nel primo caso, infatti, la macchina dovrebbe eseguire sequenze di istruzioni che intendono risolvere un particolare compito, ma non è così. Nel secondo caso, l'elaborazione dovrebbe basarsi sul richiamo di un insieme di funzioni, ma ancora una volta non è questo il caso. Infine l'esecuzione di un programma Prolog non si basa nemmeno sulla definizione di un insieme di oggetti software e sui messaggi che questi si scambiano.</p>
<p>Nel Prolog, invece, il programma lavora per sintesi di proposizioni logiche, e consiste di un insieme di <strong>fatti</strong> e <strong>regole</strong>, che si assume descrivano in modo compiuto l'ambito si cui si lavora. Il programma Prolog deve calcolare se una proposizione assegnata sia vera o meno, sulla base di fatti e regole disponibili.</p>
<h4>Un esempio: figli e genitori</h4>
<p>Ho una nipotina, Luna, gioia dei genitori Valentina e Giovanni. Al Prolog posso raccontare la cosa mediante due fatti:</p>
<blockquote>
<p>genitore(luna, valentina).<br>genitore(luna,giovanni).</p>
</blockquote>
<p>Ho implicitamente definito una relazione <em>genitore(X,Y)</em>, in cui <em>Y</em> è genitore di <em>X</em>. Da notare il punto finale che chiude l'affermazione del fatto, e l'utilizzo della minuscola iniziale per le stringhe e della maiuscola inziale per le variabili.</p>
<p>Potrei ora avere l'obiettivo di elencare i genitori di <em>luna</em>. Se scrivessi:</p>
<blockquote>
<p>genitori(luna) :- genitore(luna, X), write(X).</p>
</blockquote>
<p>il programma troverebbe solo il primo genitore, <em>valentina</em>, e soddisfatto di aver concluso positivamente il suo obiettivo, si arresterebbe. Da notare qui il simbolo <em>"</em><em>:-"</em> e il connettivo<em> ","</em>. La frase si legge:</p>
<blockquote>
<p>genitore di luna <strong>è vero</strong> se un genitore di luna è X <strong>e</strong> stampo X.</p>
</blockquote>
<p>Come fare per ottenere la stampa del nome di tutti e due i genitori? Basta far <strong>fallire</strong> questa concatenazione, costringendo il programma a cercare un ulteriore genitore. Il programma si complica un po':</p>
<blockquote>
<p>:- initialization(main).<br>genitore(luna, valentina).<br>genitore(luna,giovanni).<br>scrivi(X) :- X \== "", write(X), nl.<br>scrivi(_).<br>genitori(X) :- genitore(X,Y), scrivi(Y), fail.<br>genitori(_).<br>main :- genitori(luna).</p>
</blockquote>
<p>Ho strutturato il programma in:</p>
<ul>
<li>la riga introduttiva, che definisce qual'è l'obiettivo del programma (<em>main</em>);</li>
<li>un obiettivo principale (stampa il nome dei genitori di <em>luna</em>);</li>
<li>un predicato <em>scrivi</em>, che stampa il valore che gli viene passato, se è una stringa non vuota, e subito dopo fallisce, mentre ha successo se il valore passato è una stringa vuota;</li>
<li>un predicato <em>genitori</em>, che fallisce tutte le volte che trova un genitore (e ne stampa il nome), mentre ha successo quando ha esaurito la sua ricerca.</li>
</ul>
<p>Da notare inoltre:</p>
<ul>
<li><em>nl</em> (new line), per andare a capo;</li>
<li><em>fail</em>, per forzare il fallimento di un predicato;</li>
<li><em>scrivi(_).</em> e <em>genitori(_).</em>, che forzano il successo del predicato.</li>
</ul>
<p>Il fallimento di un predicato causa il <em>backtracking</em> del programma, cioè la ricerca all'indietro di altre soluzioni possibili.</p>
<p>Evviva, il programma risponde correttamente:</p>
<blockquote>
<p>valentina<br>giovanni</p>
</blockquote>
<h4>Un albero genealogico più ricco</h4>
<p>Si può arricchire la base dei fatti disponibili e aggiungere una regola che definisca cos'è un <em>nonno</em> e cos'è un <em>bisnonno</em>:</p>
<blockquote>
<p>:- initialization(main).<br><br>  genitore(luna,valentina).<br>  genitore(luna,giovanni).<br>  genitore(valentina,orsella).<br>  genitore(valentina,pasquale).<br>  genitore(giovanni,teresa).<br>  genitore(giovanni,mauro).<br>  genitore(orsella,sisina).<br>  genitore(orsella,ciccio).<br><br>  genitori(X) :- genitore(X,Y), scrivi(Y), fail.<br>  genitori(_).<br>  nonni(X) :- genitore(X,Y), genitore(Y, Z), scrivi(Z), fail.<br>  nonni(_).<br>  bisnonni(X) :- genitore(X,Y), genitore(Y, Z), genitore(Z,W), scrivi(W), fail.<br>  bisnonni(_).<br>  <br>  scrivi(X) :- X \== "", write(X), nl, fail.<br>  scrivi(_).<br>  <br>  main :- write('I genitori di Luna sono:'), nl, genitori(luna), nl, <br>        write('I nonni di Luna sono:'), nl, nonni(luna), nl, <br>        write('I bisnonni di Luna sono:'), nl, bisnonni(luna).</p>
</blockquote>
<p>La lettura delle nuove regole è abbastanza semplice:</p>
<ul>
<li>se <em>X</em> ha come genitore <em>Y</em> e <em>Y</em> ha come genitore <em>Z</em>, allora <em>X </em>ha come nonno <em>Z;</em></li>
<li>se <em>X</em> ha come genitore <em>Y,</em> <em>Y</em> ha come genitore <em>Z</em> e <em>Z</em> ha come genitore <em>W</em>,  allora <em>X </em>ha come bisnonno <em>W</em>.</li>
</ul>
<p>Il programma, correttamente, elenca quanto richiesto:</p>
<blockquote>
<p>I genitori di Luna sono:<br>valentina<br>giovanni<br><br>I nonni di Luna sono:<br>orsella<br>pasquale<br>teresa<br>mauro<br><br>I bisnonni di Luna sono:<br>sisina<br>ciccio</p>
</blockquote>
<h4>E figli e fratelli?</h4>
<p>Si potrebbe arricchire ancora la base dati, aggiungendo qualche regola:</p>
<blockquote>
<p>figlio(X,Y) :- genitore(Y,X).<br>cioè: X ha come figlia/o Y se Y ha come genitore X;</p>
<p>fratello(X,Y) :- genitore(X,Z), genitore(Y,Z).<br>cioè: X e Y sono fratelli (o sorelle) se hanno un genitore in comune.</p>
</blockquote>
<p>ma direi che con le esplorazioni familiari mi fermo un passo prima.<br>Però, adesso che ho la soluzione (il Prolog), devo trovare un problema.</p>
<p>Foto di apertura di <a href="https://pixabay.com/it/users/maciej326-1771256/?utm_source=link-attribution&amp;utm_medium=referral&amp;utm_campaign=image&amp;utm_content=1905155" target="_blank" rel="noopener">Monika Grafik</a> da <a href="https://pixabay.com/it//?utm_source=link-attribution&amp;utm_medium=referral&amp;utm_campaign=image&amp;utm_content=1905155" target="_blank" rel="noopener">Pixabay</a>.</p>
            ]]>
        </content>
    </entry>
    <entry>
        <title>Disegnare un cuore</title>
        <author>
            <name>Pasquale</name>
        </author>
        <link href="https://70plus.github.io/disegnare-un-cuore.html"/>
        <id>https://70plus.github.io/disegnare-un-cuore.html</id>
        <media:content url="https://70plus.github.io/media/posts/17/noce_cuore-2.jpg" medium="image" />
            <category term="Ricordi"/>

        <updated>2023-01-13T09:00:40+01:00</updated>
            <summary>
                <![CDATA[
                        <img src="https://70plus.github.io/media/posts/17/noce_cuore-2.jpg" alt="cuore o noce?" />
                    Correva il 2006 quando pubblicai nel mio blog Elaborando, da poco creato su Libero, il post: Disegnare un cuore. A parte rifare il verso ad Art Attack, mitico programma televisivo per i ragazzi, il post riportava un semplice espediente grafico. Mai&hellip;
                ]]>
            </summary>
        <content type="html">
            <![CDATA[
                    <p><img src="https://70plus.github.io/media/posts/17/noce_cuore-2.jpg" class="type:primaryImage" alt="cuore o noce?" /></p>
                <p>Correva il 2006 quando pubblicai nel mio blog <em><strong>Elaborando</strong></em>, da poco creato su Libero, il post: <em><strong>Disegnare un cuore</strong></em>.</p>
<figure class="post__image align-center"><img loading="lazy"  src="https://70plus.github.io/media/posts/17/cuore.png" alt="Disegnare un cuore - post su Elaborando" width="499" height="431" sizes="(min-width: 1500px) calc(7.87vw + 610px), (min-width: 900px) calc(44.48vw + 68px), (min-width: 780px) calc(8vw + 604px), calc(84.35vw + 23px)" srcset="https://70plus.github.io/media/posts/17/responsive/cuore-xs.png 300w ,https://70plus.github.io/media/posts/17/responsive/cuore-sm.png 480w ,https://70plus.github.io/media/posts/17/responsive/cuore-md.png 768w"></figure>
<p>A parte rifare il verso ad <strong>Art Attack</strong>, mitico programma televisivo per i ragazzi, il post riportava un semplice espediente grafico.<br>Mai avrei pensato che quel post avrebbe procurato una fetta rilevante del traffico al blog, negli anni che seguirono.<br>Dettaglio interessante, la pagina riceveva visite in modo particolare a ridosso del <strong>14 febbraio</strong>, probabilmente rispondendo all'esigenza diffusa di trovare in extremis una carineria da dedicare alla propria lei.</p>
<h4>Io e il SEO</h4>
<p>Non so se quel post oggi riscuota o meno un residuo successo, i contatori del blog sono saltati, per mancata manutenzione. All'epoca a portare traffico era il motore di ricerca Google, con diverse chiavi sul tema richiamato dal titolo del post: "<em>Disegnare un cuore</em>", ma erano gettonate anche: "<em>come disegnare un cuore</em>", "<em>come disegnare un cuore perfetto</em>", "<em>disegna un cuore</em>", "<em>cuori da disegnare</em>",  "<em>disegnare cuore</em>", "<em>come si disegna un cuore</em>".<br>In queste <em>query</em> il mio post rimase a lungo stabile nella prima decina di risultati. Poi sono arrivati video su youtube e proposte alternative, e il mio post è scivolato via via verso l'oblio.</p>
<p>Nel blog c'erano altri 4-5 post che nel tempo hanno ricevuto traffico apprezzabile da Google e mi sono sempre chiesto quanto sia stato rilevante per il motore di ricerca l'aver prodotto centinaia e centinaia di post.<br>Per me lo è stato, il blog è stato una sorta di diario da riempire con veloci annotazioni al mattino presto, prima di affrontare la quotidiana Ivrea-Milano.</p>
<h4>E oggi, come si disegnerebbe un cuore?</h4>
<p>Qualche giorno fa un articolo del sito <a href="https://www.lealternative.net/2023/01/09/siti-belli-e-basta-quinta-parte/" target="_blank" rel="nofollow noopener noreferrer">Le Alternative</a> mi ha portato a scoprire <a href="https://www.templatemaker.nl/en/" target="_blank" rel="nofollow noopener noreferrer">Templatemaker</a>: con poco sforzo è possibile scaricare in formato pdf il template da stampare e ritagliare per ottenere scatole e buste di varie forme. E sì, ci sono anche le scatole a forma di cuore.</p>
<p>È evidente che non c'è gara, Templatemaker batte il mio post mille a uno: si possono scegliere le dimensioni, agire sulla forma, regolare addirittura le dimensioni dei bordi da piegare e incollare per formare e tenere insieme la scatola.</p>
<p>Quasi quasi provo a realizzarne una. Prima però devo pensare a cosa metterci dentro, senza svenarmi.</p>
<p><em>Nell'immagine: una mia foto di un po' di anni fa.</em></p>
<p> </p>
<p> </p>
            ]]>
        </content>
    </entry>
    <entry>
        <title>Le mie note personali con Obsidian</title>
        <author>
            <name>Pasquale</name>
        </author>
        <link href="https://70plus.github.io/le-mie-note-personali-con-obsidian.html"/>
        <id>https://70plus.github.io/le-mie-note-personali-con-obsidian.html</id>
            <category term="Cose informatiche"/>

        <updated>2023-01-09T16:52:10+01:00</updated>
            <summary>
                <![CDATA[
                    Da un paio di mesi utilizzo Obsidian per gestire le mie note personali. Ci sono arrivato dopo aver utilizzato, tanti anni fa, Evernote, poi file sparsi, Stackedit e infine, in tempi più recenti, Notion. Obsidian è un'applicazione che gira su&hellip;
                ]]>
            </summary>
        <content type="html">
            <![CDATA[
                <p>Da un paio di mesi utilizzo <a href="https://obsidian.md/" target="_blank" rel="nofollow noopener noreferrer">Obsidian</a> per gestire le mie note personali.<br>Ci sono arrivato dopo aver utilizzato, tanti anni fa, <a href="https://evernote.com/intl/it" target="_blank" rel="nofollow noopener noreferrer">Evernote</a>, poi file sparsi, <a href="https://stackedit.io/" target="_blank" rel="nofollow noopener noreferrer">Stackedit</a> e infine, in tempi più recenti, <a href="https://www.notion.so/" target="_blank" rel="nofollow noopener noreferrer">Notion</a>.</p>
<h4>Cos'è Obsidian</h4>
<p>Obsidian è un'applicazione che <em>gira</em> su <strong>Windows</strong>, <strong>macOS</strong>, <strong>Linux</strong>, <strong>iOS</strong> e <strong>Android</strong>.<br>Nel campo ricchissimo delle applicazioni di gestione delle note, Obsidian spicca per alcune caratteristiche che ritengo vantaggiose:</p>
<ol>
<li>le note utilizzano il linguaggio <strong>Markdown</strong>, e sono memorizzate nel file system della propria macchina come file testo (con estensione .md); in ogni momento, quindi, è possibile accedere con un semplice editor a ogni singola nota, anche al di fuori dall'applicazione; <em>le note sono mie e me le gestisco io</em>;</li>
<li>il Markdown di Obsidian consente di inserire diagrammi, grazie al linguaggio <strong>Mermaid</strong>, e frammenti di codice di programmazione (Python, C, html, ...), evidenziandone la sintassi; i due diagrammi che seguono sono stati realizzati, in Obsidian, con Mermaid;</li>
<li>intorno a Obsidian si è formata una community di sviluppatori di <strong>estensioni</strong>, che rendono l'applicazione estremamente potente e configurabile sulle proprie esigenze;</li>
<li>anche se, nella versione free, Obsidian non consente di accedere alla propria base di note da più di un dispositivo, è abbastanza semplice aggirare l'ostacolo utilizzando l'applicazione <strong>Dropbox</strong>.</li>
</ol>
<h4>L'architettura del mio ambiente di note personali con Obsidian</h4>
<p>Utilizzo normalmente un pc con Xubuntu Linux, un MacBook e, più di rado, un pc Windows 11. Non può mancare uno smartphone per la mobilità, nel mio caso un Android 12.<br>Come premesso, per l'accesso da più dispositivi mi affido a un account gratuito di Dropbox. Questa è l'architettura che ho realizzato:</p>
<figure class="post__image"><img loading="lazy"  src="https://70plus.github.io/media/posts/16/architettura.png" alt="Architettura multi-dispositivo, realizzata con Obsidian e Dropbox" width="630" height="313" sizes="(min-width: 1500px) calc(7.87vw + 610px), (min-width: 900px) calc(44.48vw + 68px), (min-width: 780px) calc(8vw + 604px), calc(84.35vw + 23px)" srcset="https://70plus.github.io/media/posts/16/responsive/architettura-xs.png 300w ,https://70plus.github.io/media/posts/16/responsive/architettura-sm.png 480w ,https://70plus.github.io/media/posts/16/responsive/architettura-md.png 768w"></figure>
<p>La struttura di file e cartelle della base dati (il v<strong>ault</strong> nella terminologia Obsidian), è ospitata nella cartella Dropbox, sincronizzata tra i vari dispositivi.<br>Il piano gratuito di Dropbox consente di collegare fino a 3 dispositivi, quindi per forza di cose il pc Windows, utilizzato più di rado, è normalmente fuori gioco, come evidenziato dalla linea tratteggiata.</p>
<p>Sullo smartphone non ho installato l'app Obsidian, perché da mobile mi limito a <em>catturare</em> un'idea, memorizzandola in un file di testo creato con l'app Dropbox. Basta salvarla con estensione .md, riporla in una cartella particolare del proprio <em>vault</em> Obsidian, per poi ritrovarsela accedendo al pc linux o al MacBook.<br>Particolare non trascurabile, la nota può essere <em>dettata</em> allo smartphone, semplificando ulteriormente il tutto.</p>
<h4>La struttura delle note</h4>
<p>Via via che si salvano note, diventa sempre più complicato raccapezzarsi quando si vuol riaprire una particolare nota. Sono certamente di aiuto i <strong>tag</strong> che Obsidian consente di aggiungere a una singola nota, e naturalmente il motore di ricerca interno all'applicazione.</p>
<p>È però utile organizzare le annotazioni secondo una struttura semplice, basata su poche regole, ma funzionali.<br>Ho organizzato le mie note secondo la struttura che si vede nel diagramma qui sotto.</p>
<figure class="post__image align-center"><img loading="lazy"  src="https://70plus.github.io/media/posts/16/struttura.png" alt="Struttura organizzativa delle note nel mio vault Obsidian" width="509" height="345" sizes="(min-width: 1500px) calc(7.87vw + 610px), (min-width: 900px) calc(44.48vw + 68px), (min-width: 780px) calc(8vw + 604px), calc(84.35vw + 23px)" srcset="https://70plus.github.io/media/posts/16/responsive/struttura-xs.png 300w ,https://70plus.github.io/media/posts/16/responsive/struttura-sm.png 480w ,https://70plus.github.io/media/posts/16/responsive/struttura-md.png 768w"></figure>
<p>In dettaglio:</p>
<ul>
<li>il vault è organizzato per <strong>aree di interesse</strong> (es.: Linux, sito 70plus, math, ...);</li>
<li>per ogni mia area di interesse creo, nel primo livello del vault, una pagina di sommario;</li>
<li>nel primo livello del vault ci sono anche alcune cartelle specifiche:
<ul>
<li><strong>note</strong>, che contiene <strong>una cartella per ogni area di interesse</strong>, nella quale inserirò le note create via via; se un’idea è legata a più aree di interesse, starà nella cartella dell’area con cui ha più attinenza;</li>
<li>nella cartella note c'è un'ulteriore cartella contenente delle <strong>tabelle Kanban,</strong> una per ogni area di interesse; l’installazione di un plug-in su Obsidian consente infatti di creare questo tipo di tabella nella versione più semplice possibile, sufficiente comunque allo scopo;</li>
</ul>
</li>
<li>Sempre sul primo livello del vault, ho poi le cartelle:<br>
<ul>
<li><strong>dropnotes</strong>, che contiene le note inserite da smartphone, successivamente editate e spostate nella cartella di note di appartenenza;</li>
<li><strong>immagini</strong>, cartella con le immagini esterne inserite nelle varie note;</li>
<li><strong>modelli</strong>, con i template creati per impostare note di formato ripetitivo (esempio: report di riunioni, recensioni di film o libri; io mi sono approntato un template per inserire data e sommario in una nota, e uno per le ricette di cucina che sto imparando a realizzare in modo più o meno passabile).</li>
</ul>
</li>
</ul>
<h4>Struttura delle note: vista ad albero</h4>
<p>Una vista semplificata della struttura realizzata, eliminando le <em>foglie</em> dell'albero e riducendo le aree di interesse:</p>
<pre>.
├── dropnotes
│   └── ...
├── Immagini
│   └── ...
├── modelli
│   ├── data.md
│   └── modello di una ricetta.md
├── Note
│   ├── Kanban
│   │   ├── Bacheca di Cucina.md
│   │   ├── Bacheca Linux.md
│   │   └── Bacheca sito 70plus.md
│   ├── 70plus
│       └── ...
│   ├── Cucina
│       └── ...
│   ├── da_fare
│       └── ...
│   └── Linux
│       └── ...
├── Cucina.md
├── Da fare.md
├── Linux.md
└── Sito 70plus.md</pre>
<h4>Effetti sulla produttività</h4>
<p>Ho passato da poco il centinaio di note e devo dire che è aumentata notevolmente la mia produttività, in varie direzioni: articoli su <a href="https://inchiostrovirtuale.it/author/p-petrosinoinchiostrovirtuale-it/" target="_blank" rel="noopener noreferrer">Inchiostro Virtuale</a>, esperimenti su Linux, le mie ricerche matematiche; persino le mie qualità culinarie sono migliorate (però questo me lo dico da solo).<br>Il motivo: la semplicità di Obsidian è uno stimolo insospettato ad annotare cose, e la velocità nel ritrovarle libera spazio per la creatività.</p>
            ]]>
        </content>
    </entry>
    <entry>
        <title>Nove volte sette - Isaac Asimov, 1958</title>
        <author>
            <name>Pasquale</name>
        </author>
        <link href="https://70plus.github.io/nove-volte-sette-isaac-asimov-1958.html"/>
        <id>https://70plus.github.io/nove-volte-sette-isaac-asimov-1958.html</id>
        <media:content url="https://70plus.github.io/media/posts/10/If_195802t.jpg" medium="image" />
            <category term="Numeri"/>

        <updated>2023-01-09T16:28:12+01:00</updated>
            <summary>
                <![CDATA[
                        <img src="https://70plus.github.io/media/posts/10/If_195802t.jpg" alt="9 volte 7" />
                    «Ci sono quasi arrivato, signore... Ecco il prodotto, signore. Quarantun milioni, cinquecentotrentasettemilatrecentottantadue.» Mostrò la cifra scarabocchiata in fondo all'ultimo foglio. Il generale Weider sorrise condiscendente. Premette il pulsante di moltiplicazione sulla sua calcolatrice e attese che il ronzio dei meccanismi&hellip;
                ]]>
            </summary>
        <content type="html">
            <![CDATA[
                    <p><img src="https://70plus.github.io/media/posts/10/If_195802t.jpg" class="type:primaryImage" alt="9 volte 7" /></p>
                <p><em>«Ci sono quasi arrivato, signore... Ecco il prodotto, signore.  Quarantun milioni, cinquecentotrentasettemilatrecentottantadue.»</em></p>
<p>Mostrò la cifra scarabocchiata in fondo all'ultimo foglio.<br>Il generale Weider sorrise condiscendente. Premette il pulsante di  moltiplicazione sulla sua calcolatrice e attese che il ronzio dei  meccanismi tacesse. Poi guardò il quadrante della minuscola macchina e  disse con voce rauca dallo stupore:</p>
<p class="align-center"><em>«Grande Galassia, l'ha azzeccato in  pieno.»</em></p>
<p><em>Da: <a href="https://it.wikipedia.org/wiki/Nove_volte_sette" target="_blank" rel="nofollow noopener noreferrer">Nove volte sette</a>.</em></p>
            ]]>
        </content>
    </entry>
    <entry>
        <title>Il caffè</title>
        <author>
            <name>Pasquale</name>
        </author>
        <link href="https://70plus.github.io/il-caffe.html"/>
        <id>https://70plus.github.io/il-caffe.html</id>
        <media:content url="https://70plus.github.io/media/posts/9/1672902875369e-2.jpg" medium="image" />
            <category term="Ricordi"/>

        <updated>2023-01-09T16:29:14+01:00</updated>
            <summary>
                <![CDATA[
                        <img src="https://70plus.github.io/media/posts/9/1672902875369e-2.jpg" alt="Caffè del mattino" />
                    Sono un consumatore accanito di caffè. Deve essere amaro ma, quando al distributore automatico dimentico di annullare lo zucchero, mi limito a non mescolare. Mi piace la miscela densa che rimane sul fondo. Ristretto, normale, lungo, americano? Ognuno ha il&hellip;
                ]]>
            </summary>
        <content type="html">
            <![CDATA[
                    <p><img src="https://70plus.github.io/media/posts/9/1672902875369e-2.jpg" class="type:primaryImage" alt="Caffè del mattino" /></p>
                <p>Sono un consumatore accanito di caffè. Deve essere <strong>amaro</strong> ma, quando al distributore automatico dimentico di annullare lo zucchero, mi limito a non mescolare. Mi piace la miscela densa che rimane sul fondo.</p>
<p><strong>Ristretto, normale, lungo, americano?</strong> Ognuno ha il suo momento.<br>Il primo caffè del mattino, scorrendo le notizie sul web, dev'essere ristretto (nonché rigorosamente amaro). Un'ora dopo, con la colazione, si comincia ad allungare, per finire nel lunghissimo a metà mattinata. Strettissimo a chiusura del pasto, si prosegue così allungando e accorciando per seguire il bioritmo della giornata.</p>
<p>Perché l'effetto del caffè sulla produttività al lavoro è evidente e documentato:</p>
<blockquote>
<p>A mathematician is a machine for turning coffee into theorems.<br>(<a href="https://it.wikipedia.org/wiki/Paul_Erd%C5%91s" target="_blank" rel="nofollow noopener noreferrer">Paul Erdős.</a>)</p>
</blockquote>
<p>Un effetto simile, adeguando al ribasso la scala e cambiando settore di attività, capita anche a me. Non so se prevalga l'effetto chimico della caffeina, oppure se semplicemente i neuroni necessari al rituale della tazzina si stacchino, lasciando tutti gli altri a riordinare il tavolo da lavoro virtuale nella testa.</p>
<p>Sta di fatto che, con la tazza fumante a sinistra del foglio, la mano destra riprende con decisione a tracciare idee che sembrano uscire dal nulla: ecco, bastava fare così.<br>Merito del caffè, probabilmente.</p>
<p><em>Post pubblicato nel 2011 su Elaborando. Adesso prendo meno caffè, ma il piacere è rimasto intatto.</em></p>
            ]]>
        </content>
    </entry>
    <entry>
        <title>La signora Monet</title>
        <author>
            <name>Pasquale</name>
        </author>
        <link href="https://70plus.github.io/la-signora-monet.html"/>
        <id>https://70plus.github.io/la-signora-monet.html</id>
        <media:content url="https://70plus.github.io/media/posts/8/Monet_Umbrella.jpeg" medium="image" />
            <category term="Ricordi"/>

        <updated>2023-01-09T16:32:55+01:00</updated>
            <summary>
                <![CDATA[
                        <img src="https://70plus.github.io/media/posts/8/Monet_Umbrella.jpeg" alt="Monet - La promenade" />
                    Quando ancora abitavo a Ivrea, nel mio studio avevo due poster ai lati della scrivania: a destra una dolcissima Marilyn Monroe che stringe al petto un giornale, a sinistra la signora Monet che si protegge dai raggi di sole con&hellip;
                ]]>
            </summary>
        <content type="html">
            <![CDATA[
                    <p><img src="https://70plus.github.io/media/posts/8/Monet_Umbrella.jpeg" class="type:primaryImage" alt="Monet - La promenade" /></p>
                <p>Quando ancora abitavo a Ivrea, nel mio studio avevo due poster ai lati della scrivania: a destra una dolcissima <strong>Marilyn Monroe </strong>che stringe al petto un giornale, a sinistra <strong>la signora Monet</strong> che si protegge dai raggi di sole con un ombrellino, mentre con il figlioletto cammina in un campo.<br>Volendo pubblicare un'immagine del quadro, con grande sorpresa tutta dovuta alla mia ignoranza, scoprii che Monet dipinse due quadri abbastanza simili: <strong>la Promenade</strong> (1873, è quello riprodotto nel mio poster) e <strong>la Femme à l'ombrelle</strong> (1875).<br><br>Da qualche anno Marylin e Camille mi aspettano al mare. Se riesco a convincere mia moglie, me ne porto una a Lecco.</p>
<p><em>Nella foto:<br>Di Claude Monet - Photographer: Alexander R. Pruss., Pubblico dominio, https://commons.wikimedia.org/w/index.php?curid=44143</em></p>
            ]]>
        </content>
    </entry>
</feed>
