favola = [`Una favola di Esòpo: La cicala e la formica.
Era estate e faceva molto caldo.
Nonostante la fatica, una formica era tutta presa a lavorare duramente, per mettere da parte provviste per l'inverno.
Avanti e indietro, avanti e indietro.
Lavorava così duramente che attirò l'attenzione di una cicala, tutta presa invece a cantare tutto il giorno.

Arrivò presto l'inverno e con questo la neve e il freddo.
La formica non aveva di che temere: previdente, aveva fatto grandi scorte.
La cicala cominciò invece a sentire i morsi della fame.
Andò quindi dalla formica e le chiese: "Dato che ne hai in abbondanza, potresti darmi qualcosa da mangiare?"
E la formica: "Io ho lavorato duramente tutta l'estate per accumulare tutto questo. Tu che cosa hai fatto?"
"Ho cantato" rispose la cicala.
E la formica: "E allora adesso balla!"

Morale della favola: chi nulla fa, nulla ottiene.`,
`Una favola di Esòpo: Il passero e la lepre.
Una lepre, mentre correva nel prato, fu ghermita dagli artigli di un'aquila, che voleva farne un solo boccone.
Venne vista da un passerotto di passaggio, che le disse: "Ah, che lepre distratta! Avresti dovuto prestare più attenzione prima di metterti a correre nel prato e adesso farai la fine che meriti.
Che fine ha fatto la tua famosa velocità?
Che cosa è successo alle tue gambe?".
Il passero non aveva finito la frase che uno sparviero si buttò a capofitto su di lui e lo catturò.
Ora fu il turno della lepre, che rispose: "Sciagurato, pensavi di darmi una lezioni di vita, ma ora piangi per il tuo di destino".

Morale: E' da sciocchi non badare a se stessi per dare consigli agli altri.`,
`Una favola di Esòpo: La volpe e la cicogna.
Una volpe decise di invitare a cena una cicogna.
La volpe, prima dell'invito, preparò un piatto pieno di cibo liquido, che la cicogna, benché avesse fame, non potè per nulla gustare.
Ahhh, tutta colpa del suo lungo becco.
La volpe invece si riempì la pancia a sazietà.
Toccò poi alla cicogna di invitare la volpe a cena.
Memore del digiuno forzato, le preparò un vaso dal lungo collo pieno di cibo triturato.
La cicogna usò il lungo becco per sfamarsi fino a scoppiare.
La volpe restò invece a bocca asciutta.
Non le servì a nulla leccare da fuori il collo del vaso.
Sogghignando, la cicogna le disse: "Ora ti tocca sopportare, dato che hai dato tu il cattivo esempio".

Morale: non si deve fare del male a nessuno, ma se qualcuno ci fa un torto, perché non ripagarlo con la stessa moneta?`,
`Una favola di Esòpo: La mucca, la capretta, la pecora e il leone.
Una mucca, una capretta e una pecora avvezza a sopportare offese e soprusi, fecero combutta con un leone.

Passeggiando insieme in un bosco, trovarono un cervo enorme e decisero di dare la caccia.
Insieme, riuscirono a catturarlo!
Venne il momento di dividersi il bottino.
Ci pensò il leone: "Io prendo la prima parte, perché mi chiamo leone.
Mi darete anche la seconda parte, perché sono forte.
La terza, perché valgo di più.
La quarta... perché se proverete ad accaparrarvela finirete nei guai".
Così il prepotente leone, si portò via la preda intera.

Morale: Meglio non fidarsi dell'alleanza con un potente... prepotente!`,
`Una favola di Esòpo: La rana e il bue.

Un giorno una rana vide in un prato un bue. Toccata dall'invidia per una così grande mole, gonfiò la sua pelle rugosa.
Domandò poi ai suoi figli se era più grossa del bue.
Quelli dissero risposero in coro: "Noooo".
Di nuovo, con uno sforzo maggiore, tese la pelle e chiese di nuovo chi dei due fosse più grosso.
I figlioletti risposero: "Il bue!".
Infine, provò a gonfiarsi ancora di più, inspirò moltissima aria finché... BUM!
Questa favola insegna che chi troppo vuole nulla stringe.
Non bisogna cercare di essere ciò che non siamo.
Né cercare di imitare chi è diverso da noi, solo per invidia.`,
`Una favola di Esòpo: ll cane e il pezzo di carne.
Un cane, mentre stava attraversando a nuoto un fiume, portando in bocca un pezzo di carne, vide nello specchio dell'acqua la sua immagine.
Credendo che ci fosse un altro cane con un'altra preda, gliela volle strappare: ma quell'avido, deluso, non solo lasciò andare il cibo che aveva in bocca, ma neppure potè afferrare quello che desiderava.
Morale della favola: Chi troppo vuole, nulla stringe. Meglio accontentarsi di quello che si ha, che rischiare di perderlo.`,
`Una favola di Esòpo: Il lupo e l'agnello.
Un lupo e un agnello, stimolati dalla sete, erano giunti a uno stesso ruscello.
Il lupo stava più in alto, l'agnello molto più in basso.
Allora il primo, prepotente e spinto dall'insaziabile gola, cercò un pretesto per litigare e disse: "Perché mi hai intorbidito l'acqua mentre bevevo?"
E l'agnello timoroso: "Ma scusa, o lupo, come posso fare quello di cui ti lamenti?
L'acqua scorre in giù dalle tue alle mie labbra".
E l'altro, vinto dalla forza della verità riprese: "Sei mesi fa hai detto male di me".
Rispose l'agnello: "Ma se non era ancora nato!"
"Tuo padre allora disse male di me", replicò il lupo.
E senza dire altro, afferrò il povero agnello e lo mangiò ingiustamente.
Questa favola è stata scritta per quegli uomini che con falsi pretesti opprimono gli innocenti.
Morale di questa favola: contro chi ha deciso di fare un torto non c'è un'adeguata giustificazione o difesa che tenga.`,
`Una favola di Esòpo: Il cervo alla fonte.
Un cervo, dopo aver bevuto, si fermò nei pressi di una fonte e vide specchiata nell'acqua limpida la sua immagine.
Si fermò ad ammirarsi, e lodò le sue imponenti e ramose corna, biasimando invece le zampe lunghe e sottili.
Atterrito, a un tratto si mise a fuggire sentendo le voci dei cacciatori.
Agile e scattante, fuggì per la campagna, riuscendo a sfuggire ai morsi dei cani da caccia.
Si tranquillizzò solo dopo aver trovato scampo in un boschetto lì vicino.
Ma venne trattenuto e fermato dalle lunghe corna.
I cani da caccia lo raggiunsero e lo stanarono.
Si narra che poco prima del colpo finale pronunciò queste parole:
"Oh, me infelice!
Perché solo ora comprendo quanto siano state utili le cose che avevo disprezzato, e quanto danno, invece, mi abbiano fatto quelle che avevo lodato!"
Morale: questa favola conferma che non bisogna disprezzare le proprie doti, perché possono sempre tornare utili.`,
`Una favola di Esòpo: La volpe e l'uva.
Una volpe, spinta dalla fame, saltando con tutte le sue forze cercava di cogliere dell'uva su un'alta pergola.
Ma poiché non la potè toccare, mentre se ne andava disse: "Non è ancora matura: non la voglio cogliere acerba".
Questa favoletta è per coloro che disprezzano a parole quello che non sono capaci di fare.
Morale: la morale per Esopo è che la volpe fa proprio come alcuni uomini che, non riuscendo a superare le difficoltà, accusano le circostanze e non si interrogano sui loro limiti.`,
`Una favola di Esòpo: La cornacchia superba e il pavone.
Gonfia di vana superbia, una cornacchia raccolse le penne cadute ad un pavone e se ne adornò.
Poi, disprezzando le compagne, si unì allo stormo di bellissimi pavoni.
Questi però strapparono le penne all'improvviso al pennuto e lo misero in fuga a colpi di becco.
La malconcia cornacchia si avviò addolorata per tornare dal proprio gruppo.
Ma le sue compagne la respinsero e la cornacchia si sentì umiliata.
Poi una di quelle che prima aveva disprezzato disse:
"Se ti fossi accontentata di noi e delle nostre origini e avessi voluto tollerare ciò che la natura ti aveva dato, non avresti provato questo affronto. E ora non saresti infelice per questo rifiuto".
Morale: Nessuno gioisca nel vantarsi dei beni degli altri.
Sempre meglio accontentarsi del proprio stato e di quello che si ha.`,
`Una favola di Esòpo: Il leone e il topo.
Un grande e feroce leone cattura un piccolo topo.
Quest'ultimo riesce a convincere il leone a lasciarlo andare in cambio della sua amicizia fedele.
Il leone si convince e lascia libero il topo.
Quando il leone viene catturato da un cacciatore, il topo dimostra la sua lealtà alla promessa data: trae in salvo il leone dalle grinfie del cacciatore.
Morale: anche i più piccoli possono essere di grande aiuto.`];
